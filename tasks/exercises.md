---
layout: default
title: Rôzne úlohy
nav_exclude: true
---


# Rôzne úlohy


## I. ročník SŠ
1. Nájdite na internete dve počítačové zostavy (2xPC/2xNotebook) do 500 eur, ktoré porovnáte a vypíšte najdôležitejšie parametre pre jednotlivé komponenty (Cena PC, Obrázok PC, CPU, RAM, GPU, Externý disk, Konektory). Písomne zdôvodnite, ktorý z nich je lepší a ktorý by ste si kúpili vy osobne a prečo. Úlohu odovzdajte ako odt/docx/pdf z Wordu.

2. Vytvorte prezentáciu ohľadom určitej oblasti alebo éry z histórie počítačov alebo o konkrétnom harvéri. Presná téma je na vás podľa toho čo vás najviac zaujalo. Min. rozsah je 5 - 8 slidov samotného obsahu. Odovzadajte v jednom z formátov: ppt/pptx/odp/pdf.

3. Vytvorte prezentáciu o okruhu z histórie počítačov, ktorý vás najviac zaujal (môžete sa inšpirovať prezentáciou z hodiny, v MS Teams). Rozsah 5 - 8 slidov. Odovzdajte v pdf/ppt/pptx/odp

4. Premyslite si okolnosti do pozvánky pre fiktívne vianočné podujatie (večierok, akadémia, kapustnica, trhy, ...).

5. Do dokumentu vo worde vložte tabuľky kalórií, ktoré ste si pripravili v exceli. V takto prepojenej tabuľke vypočítajte súčet kalórií za každý deň zvlášť, zvýraznite hlavičky podfarbením a tučným písmom. Vyberte jednotný rez a veľkosť písma.

6. Z vášho mena a priezviska (bez diakritiky a prechyľovania) si vytvorte 2 čísla v desiatkovej sústave, sčítaním poradia týchto písmen v abecede. Premente čísla do binárnej a hexadecimálnej sústavy. Do riešenia úlohy napíšte meno, priezvisko, ktoré ste premieňali a všetky vypočítané čísla.

7. Rozvrhnite a naformátujte vo Worde tabuľku podľa predlohy "predaj zeleninára".

8. V súbore laboratorna-praca.docx nahraďte text, ktorý vyzerá ako rovnica, vložením word-ovských vzorcov alebo rovníc.

9. Pozri https://opendata.bratislava.sk. Vyber si odtiaľ vhodnú tabuľku a v MS Excel z nej vytvor kontingenčnú tabuľku. A k nej jednoduchý graf.

10. Nakreslite korytnačkou v Pythone 10 domčekov vedľa seba. Každý domček má inú náhodnú farbu. Použite for cyklus.
Prehľad príkazov: https://www.stechies.com/turtle-graphics-python/

11. Vytvor program v Pythone s Turtle na nakreslenie hracej dosky Človeče. Využi for cyklus.

12. Napíš program, ktorý bude v animácii posúvať po obrazovke predmet zložený z viacerých geometrických útvarov (postavička). Predmet sa posúva po obrazovke zľava doprava a keď príde za pravý okraj obrazovky objaví sa znova z ľavého okraja obrazovky.

13. Napíš program v Pythone (s tkinter), ktorý po kliknutí myšou na dve miesta na obrazovke (príkaz bind_all na "Button-1") nakreslí medzi týmito bodmi obdĺžnik. Umožnite kreslenie ľubovoľného počtu obdĺžnikov (keď skončím kreslenie jedného, môžem vyznačiť body pre druhý). Skúste vytváraný obdĺžnik aj priebežne prekreslovať pomocou príkazu delete("all") a udalosti "Motion". Postup:
    - Po kliknutí na prvú pozíciu si zapíšem súradnice kliknutia: event.x, event.y (vo funkcii treba použiť: global x, y)
    - Po kliknutí na druhú pozíciu nakreslím obdĺžnik medzi aktuálnymi súradnicami kliknutia: event.x, event.y a zapísanými x, y. Sledovať, či ide o prvú alebo druhú pozíciu môžem napr. logickou premennou: kreslenie = False, kreslenie = True.

14. Pridajte do programu z hodiny kreslenie pohybu postavičky namiesto kruhu. Zároveň nakreslite do grafickej plochy obdĺžnik (napr. krabica). Zabezpečte, aby postavička nemohla prejsť cez obdĺžnik (collision detection)


## II. ročník SŠ
1. Vymyslite do budúcej hodiny tému na projekt vlastnej HTML webstránky. Prikladám zoznam tém na inšpiráciu, ale môžeme sa dohodnúť aj na vlastnej téme.
 - Témy:
    - Osobný blog (o záľube)
    - Zbierka praktických receptov jedál
    - Návody pre majstrov
    - Najnovšie počítačové hry
    - Dekorácie do domu
    - Môj školský zápsník - poznámky, rozvrh

2. Pripravte si obsah webovej stránky pre váš HTML projekt - rozloženie prvkov na stránke, text a obrázky ku článkom.

3. Dokončená hlavná stránka v HTML a rozpracovaná aspoň jedna podstránka z obsahu (tá s vašim vlastným textom) - min. nadpisy, odseky a jeden obrázok, ktorý ste mi predstavili na hodine.

4. Presentation in English (slides and speech) on 5 to 10 slides (5 min. time slots). Topics:
    1. History of computer networks and internet
    2. History of World Wide Web and Web 2.0
    3. Network topologies and devices
    4. Threats on the Internet: (recent) attacks covered in the media
    5. Threats on the Internet: social engineering
    6. Threats on the Internet: computer vulnerabilities
    7. Roles and obligations of the Internet Service Provider
    8. TCP/IP network model layers
    9. Network protocols (Hints: What is protocol, Common protocols: HTTP, HTTPS, DNS, SMTP, IPv4, ARP, FTP, TCP, UDP, Ethernet, WiFi)
    10. How does web browsers display webpages after I click on the link? (Hints: HTTP, HTML, CSS, DNS, domain name, hyperlink, Document Object Model)
    11. How does electronic mail work? (Hints: Email format (Subject, cc, bcc), MIME, client-server architecture, Email clients (Gmail, Thunderbird), Email server, SMTP, IMAP vs. POP3)
    12. Network peering (Hints: what is it?, benefits?, peering centers in Slovakia: SIX (six.sk), NIX (nix.sk), network autonomous system)
    13. Free topic about computer networks (after agreement with the teacher)


## III. ročník

### Diskusia k umelej inteligencii
1. Ako by ste zhrnuli zámer Asimových zákonov robotiky?
2. Aké sú hlavné dôvody, prečo sú zákony robotiky neuplatniteľné pri General AI (všeobecne použiteľnej umelej inteligencii - tákú ako si predstavujete zo sci-fi)?
3. Ako by ste sa rozhodli pri morálnej dileme (alebo čo by malo spraviť autonómne auto) - 1 človek alebo 5 ľudí alebo by ste nekonali? Rozvite vaše rozhodnutie.
4. Ako sa odlišuje ALV a ALVIN pri samoriadiacich autách? Všimite si aspoň 3 rozdiely a zhodnote, čo je výhodnejšie správanie.
5. Aké rôzne senzory obsahujú a čo je všeličo je potrebné ovládať pri samoriadiacich autách?

### Učenie umelého neurónu
Zisti odhad umelého neurónu pre rovnicu priamky (y = ax + b) po jeho učení na takejto
postupnosti šiestich súradníc bodov spolu so značkami (x, y, poloha ku priamke):
(85, 62, 1); (219, -5, -1); (-277, 24, 1); (-286, 13, 1); (97, 57, 1); (-93, 50, 1).

Perceptrón má 3 vstupy (x, y, 1) a 1 výstup. Počiatočné váhy sú: wx = 0,104; wy = 0,089;
wb = -0,009. Aktivačná funkcia je znamienko výstupu neurónu a rýchlosť učenia je 0,01.

Napíšte hodnotu váh vstupov po naučení každej súradnice s presnosťou na tri desatinné
miesta. Rovnicu priamky určíte ako:

$$ y = - (wx / wy) * x – wb $$.

Zo zaujímavosti si môžete priamku pre každé hodnoty váh zakresliť v Desmose/Geogebre.

### Minimax algoritmus
Z rozhodovacieho stromu zistite najlepšie rozhodnutia pre oboch hráčov v každej situácii, tak aby obstáli vo výsledku čo najlepšie (algoritmus minimax). Zvýraznite postupnosť výherných ťahov a zistite kto vyhral (Vyhráva hráč so skóre väčším ako priemer medzi najväčším a najmenším číslom v strome). Vždy začína maximalizujúci hráč - ten, ktorý chce dostať čo na konci najväčšie číslo.

![Minimax trees](/assets/minimax-trees.jpg)


## IV. ročník

### Okruhy maturitných tém

#### Informatika ako veda
- Informatika a delenie informatiky
- Súbor, údaj, informácia a jej meranie
- Digitalizácia textu (ASCII, Unicode) , zvuku (VKK) a obrazu (Raster, Vektor)
- Čo je algoritmus, jeho zápis, vlastnosti algoritmov

####  Stavba počítača
- Bloková schéma počítača s popisom jednotlivých častí
- Vlastnosti počítačových komponentov (CPU, RAM, Disky)
- Vstupno-výstupné zariadenia (delenie, konektory, proces skenovania a tlačenia)

#### Operačné systémy
- Čo sú operačné systémy.
- Delenie operačných systémov. (podľa spôsobu mulitaskingu, podľa stavby, podľa zaridenia, kto OS beží)
- Aké operačné systémy poznáme? (napr.: Windows, Linux, Android)
- Operačný systém Windows- popis prostredia, verzie op. Systému, nastavenie systému, práca so súbormi a adresármi, atribúty súborov.
- Aplikačné programy a licencie softvéru (napr. čo je slobodný softvér, príklad grafického editora GIMP), (proprietárny softvér, pr. Photoshop)

#### Počítačové siete
- Čo je počítačová sieť, internet
- Logické a fyzické topológie
- Vrstvené sieťové modely: OSI/ISO, TCP/IP
- Sieťové protokoly
- Vysvetlť prehliadanie webových stránok
- Vysvetliť elektronickú poštu
- Web, Web 2.0, Webové služby = rôzne typy stránok (čo sú e-shopy, online enycklopédie, stránky verejnej správy, mapy, sociálne siete...)
